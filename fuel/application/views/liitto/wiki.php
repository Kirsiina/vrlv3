<h1>Virtuaaliwiki</h1>

<p>Virtuaaliwiki on 22.11.2010 perustettu wiki virtuaalihevosharrastajille. Tavoitteena on koota yhteen paikkaan virtuaalimaailmaan liittyviä artikkeleita, ja siten auttaa etenkin aloittelijoita ja uusia harrastajia pääsemään mukaan harrastukseen. </p>
<p>Erityisen tärkeää on koota tietoa virtuaalimaailman historiasta, sillä kymmenen vuoden takaiset tapahtumat ovat jo jäämässä unohduksiin harrastajien vaihtuessa. Historiatieto on tärkeää myös uusille harrastajille, sillä se auttaa heitä pääsemään nopeammin sisälle harrastukseen. Esimerkiksi uuden kasvattajan on hyvä tietää jotain rotunsa historiasta. Toinen tärkeä tehtävä on koota virtuaaliopasta aloitteleville harrastajille. Virtuaalioppaan artikkelit käsittelevät harrastukseen liittyviä sääntöjä, vinkkejä ja ohjeita, sekä virtuaalihevossanastoa. Wikissä käsitellään myös yhdistyksiä, ikääntymissysteemejä, kilpailemista ja muita yleisiä aiheita. </p>

<p><em>Kaikki wikin artikkelit käsittelevät virtuaalihevosia ja virtuaalihevosharrastusta! Tiedot eivät päde sellaisinaan reaalimaailmassa.</em></p>
<p><b><a href="<?php echo site_url();?>/wiki">Virtuaaliwiki</a></b></p>
